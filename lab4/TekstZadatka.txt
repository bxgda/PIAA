Studenti sa neparim brojem indeksa implementiraju binomne hipove, a studenti sa parnim brojem indeksa Fibonačijeve hipove kao strukturu za podršku u rešavanju zadatka. Radite zadatak koji odgovara poslednjoj cifri u vašem broju indeksa.  

Svi zadaci se baziraju na skupu slučajno generisanih celih brojeva (int) u opsegu [a, b]. Generišite nove nasumične brojeve i upisujte ih u skup dok ne dostigne veličinu N. Nakon svakih k dodatih brojeva, izbacite najmanji broj iz skupa.   

Nakon generisanja niza uradite sledeće:  

# Zadatak 0: Snimite niz kao Min hip. Transformišite niz u Max hip. 

# Zadatak 1: Dat je niz u koji su smešteni elementi binarnog hipa. Ustanovite da li je u nizu Min hip.  

# Zadatak 2: Naći k najvećih proizvoda koji se dobijaju od p elemenata iz skupa generisanih brojeva (p < 6) . 

# Zadatak 3: Sortirajte ulazni niz. Nađite najdužu sekvencu od p elemenata sa minimalnom razlikom između najvećeg i najmanjeg (p < 101). 

# Zadatak 4: Odštampajte p-ti najveći element u nizu (p < 256). 

# Zadatak 5: Odštampajte p brojeva koji se najčešće javljaju u skupu (p <= 100).  

# Zadatak 6: Generišite još 3 skupa na potpuno isti način i onda ih sve spojite u jedan niz uređen u opadajući redosled. 

# Zadatak 7: Snimite niz kao Max hip. Transformišite ga u Min hip. 

# Zadatak 8: Generišite još jedan skup. Odštampajte p najmanjih zbirova u kojima je jedan sabirak iz jednog, a drugi sabirak iz drugog skupa (p <= 100).  

# Zadatak 9: Nakon svakog dodatog broja odštampajte vrednost median elementa. Ako niz ima 2t elemenata, median je onaj koji je veći od t, a manji od t-1 elemenata. Ako niz ima 2t+1 element, median je onaj koji je manji od t i veći od t elemenata.  

Testirati ponašanje svojih rešenja za 1000 <= N <= 10.000.000 i 10 <= k <= 100.  
